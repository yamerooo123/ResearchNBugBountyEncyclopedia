<h1>Year One: The Milestone</h1>

อยากแชร์ประสบการณ์ให้ฟังเผื่อจะเป็นประโยช์นและแรงบันดาลใจสำหรับใครหลายๆคนที่มีความฝันอยากจะเป็น ethical hacker 
ผมเป็นนักศึกษาปี 4 (ณ เวลาที่เขียน)เรียน IT แต่เมเจอร์หลักเป็น Data Informatics นั่นหมายความว่าผมจะออกไปแนวสาย AI machine learning ซะมากกว่า555
แต่มีความชอบในเรื่องการแฮคผมเลยหาเวลาว่างมานั่งเรียนเอง ในส่วนพื้นฐานผมมีความรู้ด้าน web dev และ technical assistant ผ่านประสบการณ์ก่อนหน้ามาก่อน

<h1>18 OCT 2023</h1>

เป็นเดือนแรกที่ผมเริ่มเรียน pentesting โดยมีเป้าหมายว่าจบไปจะเป็น Penetration tester โดยเว็ปแรกที่ผมเข้าไปเรียนและถือว่าพลาดมากๆนั่นคือ Udemy ตอนแรกคิดว่าเขาจะสอนให้แฮคจริงที่ไหนได้นึกว่าติว GAT PAT 5555
ในหลักสูตรที่ผมลงไปคือหลักสูตรเตรียมพร้อมสอบ Pentest+ ของค่าย CompTia+ ตอนแรกผมเข้าใจว่าแค่มีใบเซอร์ตัวนี้ก็ถือว่าทำงานได้แล้วแต่พอมาคิดดดูอีกทีและลองถามตัวเองว่า hacker ปกติเขานั่งเรียนแบบนี้จริงๆหรอ ผมเลยเริ่มทำการ research ทันทีผมไปนั่งอ่าน Reddit, Discord, Medium และกลุ่มต่างๆ
จนได้ข้อสรุปว่าผมต้องไปทำใบเซอร์ภาคปฎิบัติถึงจะมีความรู้พื้นฐานในการแฮคซึ่งเวลานั้นเองผมได้รู้จักกับ OSCP เป็นครั้งแรกและจะเป็นจุดเริ่มต้นของการเรียนรู้ที่ไม่มีวันสิ้นสุด!

**Progression: สร้าง roadmap สำหรับตัวเอง eJPT > PNPT > CPTS(มาเพิ่มตอนเดือน7) > OSCP**

<h1>Nov 2023</h1>

หลังจากคลุคลีกับการหาข้อมูล pentesting อยู่นาน ผมสรุปได้ว่าผมต้องเริ่มจาก TryHackMe ซึ่งเป็นแพลทฟอร์มสำหรับผู้เริ่มต้นหรือมีความสนใจในการแฮคโดย path ที่ผมให้ความสนใจเป็นหลักเลยคือ Complete Beginner Path(แนะนำครับเข้าใจง่ายรายเดือนถูก) ผมซื้อรายเดือนมานั่งเล่นแลปและเก็บโมดูลต่างๆที่ผมสนใจและเป็นครั้งแรก(และครั้งเดียว)ที่ผมได้เข้าร่วม CTF!
ครั้งแรกที่เล่นงงเป็นไก่ตาแตกเพราะเล่นไม่เป็นบวกกับผมยัง newbie อยู่555 แต่หลักๆคือผมอยากจะปูพื้นฐานในเรื่อง Linux ด้วยที่ว่าทั้งชีวิตไม่เคยใช้ Linux มาก่อน command ต่างๆงงไปหมด PowerShell ก็ไม่เคยใช้มาก่อนพึ่งได้มีโอกาศมาเรียนรู้กับ TryHackMe นี่แหละ ผมใช้เวลาส่วนมากกับการเรียน Path ต่างๆ เล่น lab วนลูปเรื่อยๆจนครบ 2 เดือนโดยไม่มีพักเลย

**Progression: พื้นฐาน Linux, Network, Pentesting concept, การแฮคพื้นฐาน**

![image](https://github.com/user-attachments/assets/3b92662f-b412-4b05-b7df-a95d8884719f)


<h1>25 Dec 2023</h1>

จนถึงตอนนี้ผมพอจะมีพื้นฐานขึ้นมาบ้างถ้าให้เทียบแบบแรงค์กิ้งก็คือ Intermediate newbie 555 ด้วยความที่ผมใช้เวลาตรงนี้ 5-6 ชม.ต่อวันเลยมีความสนใจที่จะสอบใบเซอร์ภาคปฎิบัติเป็นครั้งแรกซึ่งตัวนั้นก็คือ eLearning Junior Penetration Tester (eJPT) ของ INE ในราคา $250 ตีเป็นบาทก็ประมาณ 7-8พันนั่นเอง ด้วยที่ว่าคนสอนคือ HackerSploit!(เจ้าของ Dirty Pipe CVE ใครเล่น PG Practice ละรันสคริป Linpeas บ่อยจะเห็น CVE พี่แกใน CVE Suggester บ่อยมาก 5555)
ผมเลยสนใจเป็นพิเศษ หลังซื้อคอร์สมาผมต้องผิดหวังด้วยที่ว่าคอนเท้นสอนของทาง INE เป็น PowerPoint และผู้บรรยายก็อ่านตามสไลด์ผมเลยไม่อินตามแต่โดยรวมเนื้อหาถือว่าครบมีการสอนการใช้งาน Linux command, network, Python scripting, 5 pentesting phases(บางที่ 4 บางที่ 6), Active directory (เสียดายไม่มีสอนการเขียนรีพอต) ผมใช้เวลาเรียน 1 วันเต็ม ย้ำ 1 วันเต็ม(24 ชม.) ด้วยความที่ว่ามือใหม่อยากลองของเลยตัดสินใจสอบมันซะเลยสรุปเพราะความซ่าเลยได้กินแห้วแทน W 555
หลังจากตกผมก็รู้สึกผิดหวังนิดๆ ผมอาจจะแตกต่างจากคนอื่นนิดหน่อยด้วยที่ว่าเป็นคนชอบเล่นเกมส์แนว Soul-like เลยเห็นการแพ้(ตก)เป็นแรงผลักดัน เช้าวันถัดมาผมนั้งติว 16 ชม. พยายามทำความเข้าใจกับ AD (ตอนนั้นติด Pivot ละไม่เก็ทว่าต้องดูยังไงว่าเครื่องไหนคือ Jumping host) เช้าวันถัดมา 10 โมงเช้าตัดสินใจลงรอบ 2 ด้วยความแค้นจากครั้งแรก 555 ใช้เวลา 15 ชม.ในการสอบและในที่สุดก็ W! (INE สะกดนามสกุลผิดยื่นเรื่องไปแล้วเขาไม่ยอมแก้ Customer service 0/10)

**Progression: eJPT, ความรู้ Active Directory, ความรู้พื้นฐานเสริม**

![image](https://github.com/user-attachments/assets/f409ca16-a11f-46fd-b9e1-5d6ddc67b7cd)


<h1>Jan 2024</h1>

ปีใหม่ก็ต้องจริงจังมากกว่าปีเก่าตัดสินใจยื่น internship ในด้าน pentesting กับบอต่างๆในใจวางแผนว่าอยากจะเรียนรู้เรื่อง pentesting ให้เยอะกว่านี้นั้นหมายความว่าถ้าได้ทำงานกับ Pentester ตัวจริงผมต้องได้ความรู้เยอะแน่ๆแต่ก็ต้องผิดหวังเพราะไม่มีที่ไหนรับผมเลยมีเข้ามาสัมภาษณ์บ้างแต่ไม่มีใครรับตั้งแต่นั้นเป็นต้นมาผมตระหนักได้ว่าผมยังทำได้ไม่ดีพอผมเลยโฟกัสในการพัฒนาสกิลตัวเองแทน ผมปรับmindsetตัวเองว่าคนจะเก่งไม่จำเป็นต้องรอโอกาศแต่พวกเขาจะสร้างโอกาศให้กับตัวเอง ผมตัดสินใจมูฟออนจากแพลตฟอร์ม TryHackMe มา HackTheBox ซึ่งเป็นแพลตฟอร์มอันดับหนึ่งสำหรับ pentesters และ CTF enjoyers ผมนั่งเล่นlabได้ 3 เดือนยอมรับว่าแทบไม่มีการพัฒนาเลย555555 แบบว่าไม่รู้จะเริ่มตรงไหนสแกน Nmap แล้วยังไงต่อมีหน้าเว็ปบน port 80 แล้วมันเจาะยังไง555 มาเล่น HTB เหมือนผมนับหนึ่งใหม่เปิด writeup เป็นว่าเล่นการโจมตีแปลกๆพวกนี้มันคืออะไรในหัวมีแต่คำถาม เวลาผมไม่รู้ผมจะถาม google research! research! research! นานๆเข้าการสอนให้ใช้หัวคิดสไตล์ HTB เริ่มเข้าสมองพอจะหา user.txt กับเขาได้บ้างแล้ว(นานๆทีได้ครั้งนึง) แต่รู้แค่ว่ามีพัฒนาการก็โอเคแล้วสำหรับผม ส่วนเวลาว่างผมจะชอบนั่งฟัง IppSec กับ John Hammond เป็นหลักเพราะเข้าใจง่ายความรู้แน่น

**Progression: Hacker minset(สงสัย สงสัย สงสัย), exploit, payload, คิดนอกกรอบ, Try (digging) harder!**

**แนะนำ: ถ้าพึ่งเริ่มส่วนตัวคิดว่ามาเริ่มกับ Hack the box Academy น่าจะดีที่สุด HTB Academy > Easy machines & Medium machines > CPTS > PG Practice ใช้ LainKusanagi list(TJ NULL list ก้ได้) > OSCP น่าจะได้ OSCP เร็วที่สุด ทั้งนี้ทั้งนั้นควรอ่านเนื้อหา PEN-200 ด้วยเพราะสไตล์การสอบ OffSec ไม่เหมือน HTB ง่ายกว่าแต่น่ารำคาญกว่าและกดดันกว่า( Proctor กับการจำลองเป็นนักโทษ 1 วัน)**

**References**

**[HTB Academy](https://academy.hackthebox.com/)** เอาไว้เรียน

**[HTB Machines](https://app.hackthebox.com/home)** เอาไว้เล่นแลป

![image](https://github.com/user-attachments/assets/1ec29eea-5c91-43e4-8dc0-c07b5fd8a406)


<h1>April 2024</h1>

หลังจากที่เล่นแลป HTB มาได้ 3 เดือน(ไม่ได้เล่นทุกวันเพราะมีเรียนมหาลัย) และปิดเทอมพอดีมีเวลาว่างประมาณ 3 เดือนเลยมีแพลนที่จะทำใบเซอร์ภาคปฎิบัติใบที่ 2 ผมรู้จุดอ่อนตัวเองกว่าผมอ่อนเรื่อง AD และภาคทฤษฎีไม่แม่น(อารมณ์ประมาณว่าเรียนมาแล้วในห้องแต่ apply ไม่เป็น) ช่วงนั้นเองผมได้ยินคนพูดถึง Practical Network Penetration Tester(PNPT) ของค่าย TCM ว่ามันเน้นเรื่อง AD ผมเลยไม่รอช้าซื้อ PNPT ในราคา 400$(ณ ปัจจุบันขึ้นไปที่ 500$) ประมาณ 13-14k บาทถ้าเป็นนักศึกษาหรือทหารสามารถขอส่วนลดได้ 20% (ผมไม่ได้ขอเพราะมันต้องยื่น transcript) โดยใบเซอร์จะสอนคุณเรื่อง hacker mindset, OSINT(รวบรวมข้อมูลเป้าหมายบนโลกอินเตอร์เน็ต ง่ายๆคือสอนคุณให้เป็น stalker 555), Government Compliance(กฎหมายสำหรับ Pentester), Scripting (เขียนสคริปด้วย Python กับ Bash แต่จริงๆผมคิดว่าเรามี ChatGPT ให้มันเจนโค้ดให้น่าจะเร็วกว่าแล้วเราค่อยมานั่งแก้สคริปทีหลัง), External Pentesting, Internal Pentesting, เขียนรีพอต, พรีเซ้น(กับ Pentester ต่างประเทศ) ซึ่งแค่ดูจากหัวข้อที่กล่าวมาก็น่าจะรวบรวมทุกอย่างที่ Pentester คนนึงต้องรู้ เนื้อหาคอนเท้นถือว่าดีมากมี subtitle, ผู้สอน Alex Olsen กับ Adam Heath **(Youtube: TheCyberMentor)** อธิบายกระชับและละเอียดข้อเสียคือ ad lab เราต้องเตรียมเครื่องมาเองซึ่งใช้เนื้อที่เยอะมาก ทาง TCM ก็เข้าใจเลยมีออฟชั่นแบบวีดีโอให้ผู้เรียนที่ไม่พร้อมดูแทน ส่วนตัวผมชอบลงมือทำมากกว่าแค่ฟังผมคิดว่ามันไม่เกิดการเรียนรู้อย่างแท้จริงแต่มันช่วยให้เราเข้าใจภาพรวมมากขึ้น ผมเรียนได้ 1 สัปดาห์(เฉลี่ยวันละ 12 ชม. ก็ประมาณ 84 ชม. + ความรู้ที่เรียนมาได้ 5 เดือน) ตัดสินใจสอบโดยเขาจะให้เวลา 7 วัน 5 วันสำหรับแฮค 2 วันเขียนรีพอตแล้วก็เป็นอีกครั้งที่ผมลิ้มรสความพ้ายแพ้ 5555 (ในบรรดา 4 ใบเซอร์ที่ผมมีผมคิดว่า foothold ของ PNPT หายากสุดแล้ว) ผมเลยกลับไปทบทวนอีก 3 วันเต็มๆแล้วกลับมาสอบรอบที่ 2 สรุปตกอีก! (เข้ามา AD แล้วติด Lateral movement) ตอนนั้นคือผมหงอยไปเลยแต่โชคดีที่มีกำลังใจจากทางบ้านที่คอยสนับสนุนผมเลยตัดสินใจสอบรอบที่ 3 ในสัปดาห์ถัดมาโดยทิ้งระยะห่างจากรอบ 2 อยู่ที่ 5 วัน ครั้งที่ 3 ผ่าน! (Third time is a charm!) ผมดีใจมากหลังจากที่ผม RDP เข้าเครื่อง Domain Controller ได้และเห็นว่าผมล็อคอินในฐานะ Domain admin สำเร็จ แต่เดี๋ยวก่อนแฮคเสร็จแล้วผมก็ต้องเขียนรีพอตใช้เวลา 2 วันในการเขียนเพราะอยากให้มันออกมากเพอร์เฟคที่สุดหลังจากนั้นก็กดส่ง ในวันเดียวกันมีจดหมายจากทาง TCM ติดต่อกลับมาว่ารีพอตผมผ่านและผมสามารถจองเวลานัดพรีเซ้นกับ Pentester ได้เลยผมเลยนัดเป็นถัดไปพร้อมกับสร้างสไลด์ขึ้นมาเพื่อพรีเซ้น การพรีเซ็นใช้เวลา 15 นาที(เกินโดนหักคะแนน) ผมก็มีการบลีฟมาก่อนกลัวพูดเกิน555 การพรีเซ้นก็ถือว่าเป็นไปได้ด้วยดีพอพรีเสร็จทาง TCM ก็พูดว่า "Congratulation, Suphawith. You passed the PNPT", "Your slides are good and easy to follow with great demonstration." และไม่กี่วินาทีถัดมาใบเซอร์ก็ถูกส่งมาที่gmailผม ปิดฉากPNPT arc 555

**Progression: PNPT, ความรู้เสริม Active Directory, ความรู้ทั่วไป Pentesting, เขียนรีพอต, พรีเซ้นเทชั่น**

**ทิปสำหรับคนที่จะสอบ PNPT**

**ทิป 1: ควรให้ความสำคัญกับรีพอตมากๆทางTCMจริงจังกับรีพอตสุดๆ**

**ทิปที่ 2: อย่าใช้ CTF methodology(แบบตอนเล่น HTB machines) พยายามคิดให้เป็นตรรยกะจะดีกว่าไม่ต้องคิดว่าเราต้องรูททุกเครื่องเพื่อที่จะมูฟไปเครื่องถัดไป PNPT ไม่มี flag มีแต่ผ่านกับไม่ผ่าน 555**

![image](https://github.com/user-attachments/assets/1b0b0c7d-4405-4b6a-b241-e8a2d22452de)

![PNPT (1)](https://github.com/user-attachments/assets/d37121ec-44e5-435a-8046-da22ae391dc4)

<h1>May 2024: The Turning Point(จุดเปลื่ยน)</h1>

หลังจากที่ผ่าน PNPT ผมรู้สึกว่าผมมีความรู้มากขึ้นแต่ยังไม่พอใจกับผลลัพธ์ซักเท่าไหร่ผมให้น้ำหนักกับคำว่า Ethical Hacker มากๆนั่นเลยเป็นสาเหตุที่ผมไม่ค่อยดีใจ ผมเริ่มมองไปที่การเก็บประสบการณ์จริง(เพราะ hacker ตัวจริงไม่มานั่งแฮคแล็ปตลอดและมันก็น่าเบื่อสำหรับผมเพราะว่าแล็ปเค้ากำหนดไว้อยู่แล้วว่าช่องโหว่อยู่ตรงไหน ร่่างกายต้องการความเรียล555) แต่ผมก็ยังไม่แน่ใจใน skill set ที่มีอยู่เลยตัดสินใจขอความช่วยเหลือเป็นครั้งแรกผ่านกลุ่ม Facebook บ้าง Discord บ้างจนมาจบที่ใบเซอร์ Certified Penetration Testing Specialist(CPTS) ของค่าย HTB นั่นเอง ตอนแรกคิดว่าจะตรงไป OSCP เลยแต่ชาว Redditors เค้าอวย CPTS กันเลยตัดสินใจลอง CPTS Path ถือว่าเป็นอะไรที่หนักสุดๆสำหรับผมเพราะท้ายบทจะมีแบบทดสอบให้ทำเพื่อประเมินสกิลบางบทติด2-3วันจนต้องไปสิงใน HTB Community เพื่อหา hint ชีวิตประจำวันตอนนั้นคือ 9 โมงเช้าเรียนเที่ยงพักบ่ายจนถึง 4-5 ทุ่มเลิกละก็นอน วนลูปแบบนี้ไปเรื่อยๆ 3 เดือน แน่นอนครับผมมีช่วงที่เบื่อ ท้อ ไม่อยากทำต่อแล้ว แต่พอมันได้พักร่างกายและจิตใจผมก็กลับมาสู้กับมันใหม่(แต่ไม่แนะนำให้ทำแบบนี้ควรเรียนตอนที่อยากเรียนมันจะเข้าใจเนื้อหาเร็วกว่า ผมมาเรียนรู้เทคนิคนี้ภายหลังจากที่ได้ใบเซอร์ CPTS กับ Redditor คนนึงชื่อ Sffofo (Alessio Romano) เป็น Pentester จากอิตาลีที่คอยให้คำปรึกษาผมตลอด 3 เดือน(If you are reading this, i want to thank you again from the bottom of my heart. :D) โอเครกลับมา CPTS ในช่วงที่ผมเรียนผมลองแวะไปทำ Bug hunting เป็นครั้งแรกผ่านแพลตฟอร์ม Bugcrowd ตอนแรกที่เข้าร่วมโปรแกรมผมตื่นเต้นมากๆ เพราะแต่ละโปรแกรมจะมี Scope กับ Code of Conduct และกฎหมาย Safe harbor ที่จะทำให้เราแฮคได้โดยไม่ผิดกฎหมายนั่นเอง(Get out of jail free card 5555) 

![image](https://github.com/user-attachments/assets/aa0e97e6-adf2-4100-87e0-3d202621ddef)

ครั้งแรกที่ผมเริ่มทำผมพยายามใช้ Nmap สแกนเว็ป 555555 แต่ผมลืมไปว่านี่ไม่ใช่แลปดังนั้นมันมีเรื่องของ IDS/IPS ที่ผมต้องคิดด้วยยังไม่รวม firewall เช่น CloudFlare ที่คอยจ้องจะบล็อคคุณถ้าคุณพยายามใช้ automated tool เช่น SQLMap หรือพยายามจะ inject sql statement ทำให้การทำ Bug hunting มันเร้าใจสุดๆ ทั้งนี้ทั้งนั้นมันขึ้นอยู่ครับ technology stack ด้วยบางที่อาจจะไม่ใช่ CloudFlare แต่เป็น Imperva แทนบางที่ใช้ CMS ซึ่งพวกนี้ส่วนมากจะไม่มีช่องโหว่เรื่อง source code แต่จะเป็นตัว core function แทน ซึ่งผมยังเป็นมือใหม่ดังนั้นช่องโหว่ที่ผมจะโฟกัสเลยคือ XSS, CSRF, IDOR, BAC และ API endpoints เวลาผมเบื่อ CPTS ผมจะมาทำตรงนี้บ่อยๆ เพราะมันสนุกดีจนวันนึงผมเจอช่องโหว่เป็นครั้งแรก! **และนั้นเป็นครั้งแรกในชีวิตที่ผมได้ประสบการณ์จริงในด้าน Pentesting**

![image](https://github.com/user-attachments/assets/649da81d-6f1d-40d9-8dc0-de8e7e54c810)

นานวันเข้าผมเริ่มหาความรู้ใหม่ได้จากหลายช่องทางเช่น NahamSec, Jhaddix และ LinkedIn! ในเวลาเดียวกันผมเริ่มพัฒนา soft skill และให้ความสำคัญเรื่องการหา connection มากขึ้น(Networking) แต่ด้วยที่ว่าตัวผมนั่งอยู่หน้าจอบ่อยเลยคิดว่าการทำความรู้จักผ่าน Internet น่าจะเหมาะกับผมที่สุด ผมเริ่มคุยกับหลายๆคนทั้งคนไทยและต่างชาติ(ถึงทุกวันนี้จะยังไม่มีก็ตามแต่ก็จะพยายามต่อไป555)
ผ่านไป 3 เดือนผมเรียน CPTS path จบตัดสินใจสอบ! ถึงแม้ว่าผมจะไม่มั่นใจก็ตามแต่ไม่ลองก็ไม่รู้555 การสอบให้เวลา 10 วัน(pentesting + เขียนรีพอต 100 หน้า) โดยต้องทำให้ได้ขั้นต่ำ 85% หรือ 12/14 flags นั่นเอง HTB บอกว่าให้คิดว่า CPTS คือการทำ Pentest จริงแต่ผมไม่มีประสบการณ์ตรงนั้นเลยใช้ประสบการณ์จาก bug hunting แทน + PNPT mindset ที่เคยเรียนมาผมใช้เวลา 9 วันเพื่อ 12 flags และอีก 1 วันเขียนรีพอต(ซึ่งมันไม่ทันรีพอตเลยชุ่ย) ทำให้รอบแรกผมต้องตกไปตามระเบียบ HTB ให้โอกาศสำหรับคนที่ตกรีพอตในการเขียนรัพอตใหม่โดยที่ไม่ต้องเก็บ flags อีกรอบ ครั้งที่ 2 ของผมผมใช้เวลา 3 วันในการเขียนเพื่อทำให้มั่นใจว่ารีพอตผมเพอร์เฟคที่สุดเท่าที่จะทำได้ผ่านไป 2 สัปดาหฺ์(โดยประมาณ)จดหมายจากทาง HTB ส่งกลับมาพร้อมใบเซอร์!

**Progression: CPTS, real world experience(bug bounty program and vulnerability disclosure program), bug hunting methodology, networking**

**ทิปสำหรับคนที่จะสอบ CPTS**

**ทิป 1: เล่นแล็ป HTB เป็นประจำมีโอกาศผ่านสูงครับผม(ส่วนตัวไม่ค่อยได้เล่นเวลาติดทีนึงเลยใช้เวลานานกว่าจะมูฟออนได้) มีโอกาศได้ไปคุยกับคนที่ผ่าน CPTS ส่วนมากแล้วก็คือแฟนตัวยง HTB ทั้งนั้นเลย**

**ทิป 2: ซ้อม AD เยอะๆ โดยเฉพาะเรื่อง ACL อย่าพึ่ง BloodHound มากจนเกินไปลองหันไปพึ่ง PowerView ด้วยก็จะดีมาก**

**ทิป 3: 10 วันถือว่าให้มาพอดีไม่เยอะและไม่น้อยเหมือนไอเซอร์ 1600$ 5555 ดังนั้น take your time!**

**ทิป 4: ทำไปด้วยเขียน exploitation step ไปด้วยจะได้ไม่ต้องกลับมานั่งแคปหน้าจอกับคอมแมนใหม่(สำคัญ) ถ้าคุณเหลือเวลา 1 วันเหมือนผมแล้วไม่ได้ทำตามข้างต้นที่กล่าวมาไม่ทัน 100% หรือรีพอตอาจจะไม่ผ่านเกณฑ์การประเมิน**

**ทิป 5: รีพอต CPTS ส่วนตัวถือว่าเข้าขั้นเรื่องมากต้องเขียนนู้นเขียนนี้เขียนนั้น อย่างน้อยรีพอตขั้นต่ำรวมทุกอย่างจะประมาณ 80 หน้า ถ้าโดยเฉลี่ยจะอยู่ที่ 90 หน้า**

![image](https://github.com/user-attachments/assets/9e9d7d05-4761-4327-a690-8934b0982b1b)

![CPTS](https://github.com/user-attachments/assets/2a7f3c6e-f4b5-4a16-b618-58e53280257a)


<h1>August 2024</h1>

ตอนนี้ผมพอมั่นใจว่าพื้นฐานผมสามารถนำไปใช้งานได้จริงแล้ว ต่อไปที่ผมทำเลยคือการล่า CVE และฝึกฝน source code reviewing! โดยตอนแรกผมได้แรงบันดาลใจจากบทความนึงของ [TheMayor](https://medium.themayor.tech/how-i-was-bored-one-night-and-found-two-cves-4233c3719194) เจ้าของ GoBuster นั่นเองกับแหล่งข้อมูลอื่นโดยการที่ทำแบบนี้เปป็นการฝึก white box pentesting ไปด้วย ด้วยที่ว่าผมพอมีประสบการณ์เขียนเว็ปแบบ fullstack มาก่อนเลยพอจะเดาได้ว่าเว็ปส่วนใหญ่ทำงานยังไง(แต่ก็ยังมี technology อย่าง heartbeat ที่ตอนนี้พยายามทำความเข้าใจอยู่) โดยหลักๆผมจะใช้ Open-soource projects ใน GitHub ในการฝึกถ้าใครแค่อยากหา CVE แนะนำเริ่มต้นกับ freewares ใน [sourceforge](https://sourceforge.net/) ซึ่งเป็นแหล่งรวบรวมโปรแกรม opensource ให้ใช้งานฟรี (คล้ายๆ mawto กะ Thaiware) สาเหตุที่เลือก GitHub เพราะติดตั้งง่ายจะโฮสต์ผ่าน localhost ก็สะดวกบางโปรเจ็คแค่ docker compose up ก็ได้ละ5555 (จริงๆ คือขก.มานั่งเชื่อมdatabaseเอง)ทำได้อยู่ซักพักนึง 2-3 โปรเจ็คแรกที่ทำไม่เจออะไรเลยผมก็เลยตัดสินใจเลือกเป้าหมายที่มีดาวประมาณ 20-30 ก่อนตอนแรก พอทำได้ไปซักพักนึงก็เริ่มหาช่องโหว่เจอ สิ่งแรกที่ทำหลังจากเจอช่องโหว่เลยคือผมจะคอนแทค vendor ให้ทราบผ่าน Gmail พอ vendor รับทราบเขาจะรับเรื่องส่วนแก้ช้าหรือเร็วอีกเรื่องนึง อีกเคสนึงคือ project ที่ vendor ให้แจ้งช่องโหว่ผ่าน issue หรือ security tab โปรเจ็คแบบนี้ทาง vendor ให้ความร่วมมือเป็นอย่างดีพอทราบเรื่องปุ็บบางที่แก้ภายในวันนั้นบางที่ 3 วัน เวลาเวอร์ชั่นใหม่ออกมาหรือช่องโหว่โดนแก้แล้วเขาจะให้เครดิตเราซึ่งเราสามารถนำไปขอ CVE ได้ หลังจากที่ทำมาได้ประมาณ 1 เดือน(**เดือนตุลาคม**)ผมเจอ CVE อันแรกของผม CVE-2024-48827 ส่วนวิธีการขอ CVE หาได้จากเน็ตเลยครับแต่คร่าวๆก็คือกรอกแบบฟอร์มกับทาง MITRE แล้วเราจะได้จดหมายกลับมาที่เหลือก็รอเวลาบางทีก็ตอบเร็ว(1 สัปดาห์)บางทีก็ไม่ตอบเลย555 RNG นิดนึง ต้องขอบคุณ**พี่ Pawarit Sanguanpang** และ**พี่ Kusol Watchara-Apanukorn** สำหรับคำปรึกษาแนวทางการยื่นขอ CVE ด้วยครับ 
![image](https://github.com/user-attachments/assets/06c3b0d2-4702-4add-8f3a-4dfbe49bcc02)

![image](https://github.com/user-attachments/assets/bd23fc01-237f-4e21-8551-68768282c28c)

แน่นอนครับนอกจากการล่า CVE ผมก็ทำอย่างอื่นไปด้วยและอย่างอื่นที่ว่านั่นก็คือเรียน OSCP (ตอนแรกว่าจะเรียนหลังจบการศึกษาแต่ทางบ้านเห็นว่าว่างก็เลยจัดให้เลย) ผมเลือกแพ็คเกจแบบ 90 วัน(ภายหลังซื้อ PG Practice เพิ่มและผมก็คิดถูกจริงๆ) 

![image](https://github.com/user-attachments/assets/d99ae299-b7b1-4bbd-b681-60a1fe50bb49)

สำหรับวิธีการเตรียมตัว OSCP ผมเก็บ 10% ก่อนเลยกลัวว่าถ้าเคสแบบแฮค AD ไม่ได้คือจบเห่อย่างเดียว ผมอยากเปิดออฟชั่นให้กับตัวเองเลยเลือกรูทนี้(+กับระแวงว่าจะตก555) ใช้เวลา 1 เดือนครึ่งในการเก็บ 30 challenge flags ถ้าใครคิดว่าตัวเองแค่อยากผ่านง่ายๆและมีความรู้เพียงพอผมแนะนำเข้าไปที่ OffSec Discord ใน Search ค้นหาคีย์เวิร์ด Medtech or Relia AD domain admin hashes คุณจะได้เกือบ 20 flags ที่เหลือทำ OSCP A B C เพราะ 3 เซ็ตนี้คือเครื่องสอบที่เขา retired เรียบร้อยแล้ว(ทริคนี้ใช้ได้ถึง 31 ตุลา 2024 นะ)

**Progression: White box pentesting, CVE, ความรู้ web dev เพิ่มเติม, source code reviewing**

<h1>October 2024</h1>


เดือนนี้จะเป็นการโฟกัสกับการสอบ OSCP และการหางานประจำทำเพราะใกล้จบแล้ว โดยวิธีที่ผมใช้ฝึก OSCP นั่นก็คือทำ LainKusanagi list ถามว่าทำไมผมถึงย้ำนักย้ำหนา ให้เราลองคิดว่าเราจะสอบเข้ามหาลัยวิธีที่ดีที่สุดสำรหรับการเตรียมตัวนั่นก็คือการเกร็งข้อสอบ หลักการเดียวกันกับการสอบ OSCP และใบเซอร์ตัวอื่นครับยิ่งเราฝึกมากๆเราก็มีโอกาศผ่านมากขึ้น โดยใน list ผมจะโฟกัสแค่เฉพาะ PG Practice เท่านั้น(ไม่มีตังซื้อ Virtual Hacking Lab 555) ส่วนลิสต์เครื่อง HTB ผมใช้วิธีการดู IppSec เอา(อาจจะเกิดอาการ Imposter syndrome ได้ดังนั้ันดูไปด้วยคิดไปด้วย) การเตรียมตัวผมเริ่มทำตั้งแต่เดือนกันยายนจนไปถึง 14 ตุลาคม ทำเรื่อยๆ จนวันที่ 16 ตุลาคมซึ่งเป็นวันสอบของผม ก่อนสอบผมนอนไม่หลับนอนแค่ 5 ชม. ทำให้เกิดอาการคิดมากเพราะนอนไม่พอผมเริ่มสอบตอนเช้า 6 โมงครึ่งจบที่ตี2-3ของวันถัดไปด้วยคะแนน 70% (3 standalones + 10% bonus points) AD ผมหา foothold ไม่เจอเสียเวลาไปครึ่งวัน **แนะนำว่ารอสอบหลัง 31 ตุลาเพราะ AD set เขาจะให้ credentials มาเลยแต่จะลบคะแนน 10% ออกไป** ผมคิดว่าเวอร์ชั่นใหม่เขาเพิ่มโอกาศให้ผู้สอบผ่านมากขึ้นอันนี้ความคิดส่วนตัวผมนะ หลังสอบเสร็จผมก็หลับเลยและตื่นมาเขียนรีพอตวันถัดไป ใช้เวลา 4 ชม. เขียนรีพอต 30 หน้านิดๆ แล้วก็กดส่ง(รีพอต OSCP ถือว่าไม่เยอะมากจนเกินไปเหมือน CPTS เขียนไม่กี่ชม.ก็เสร็จแล้ว) process หลังจากนี้ก็คือทำได้แค่รอทุกๆ 1 ชม.ผมก็จะรีเฟลชหน้า gmail (ลุ่้นๆ555)
แต่ช่วงนั้นเองผมก็หางานไปด้วยโดย resume template ที่ผมใช้ผมใช้ของ UnixGuy หาโหลดได้จากหน้า YouTube พี่แกเลยผมเริ่มหางานตั้งแต่เดือนกันยายนตลอดเดือนจนถึงตุลาคม ในที่สุดผมได้รับการติดต่อมาจาก 4 ที่(3 ตำแหน่ง Penetration tester และ 1 ตำแหน่ง Security Analyst) 2 ที่ offer ให้ผมเลยส่วนอีก 2 ที่นัดสัมภาษภ์กับสนใจนิดหน่อย ตอนนั้นรู้สึกว่าสิ่งที่ผมทำมาตลอด 1 ปีมันเห็นผลแล้วผมรู้สึกดีมากๆ ผมรู้สึกว่าตัวเองมีคุณค่า สุดท้ายแล้วผมก็ตอบตกลงเซ็นสัญญากับบริษัทนึงในฐานะ Penetration Tester สัปดาห์ถัดมา ....





**Progression: OSCP, งาน Penetration tester, ทำความฝันก้าวแรกให้เป็นจริง**

**ทิปสำหรับคนที่จะสอบ OSCP**

**ทิป 1: ทำ PG Practice ครับอันนี้ย้ำสุดๆ จะเป็น LainKusanagi list หรือ TJ Null list ก้ได้**

**ทิปที่ 2: Keep it simple. บางที default credentials ง่าวๆอาจจะเป็น initial foothold ก็เป็นได้ แนะนำให้อ่านเนื้อหา PEN-200 เอาแค่ชื่อเรื่องส่วนเนื้อหาข้ามไปเลยแล้วไปศึกษาเพิ่มเอง 55555555**

**ทิปที่ 3: ก่อนสอบนอนเยอะๆ ทำสมองให้ปลอดโปร่ง(แต่คนคิดมากแบบผมทำไม่ได้) เพราะตอนสอบกดดันมากเล่นทรส.ไม่ได้เครื่องมือสื่อสารที่ไม่ได้ใช้งานต้องเอาออกไปให้หมด อันนี้ดูเหมือนไม่สำคัญแต่อุปสรรคหลักของผมคือตัวผมเองที่คิดมาก ผมถึงขั้นไปแก้ payload ใน CVE exploit ทั้งที่จริงๆแล้วเราเลือกใช้ exploit อันอื่นได้**

**ทิปที่ 4: ทำ SQL injection ให้เป็นโดยที่ไม่พึ่ง SQLmap หรือ Ghauri เพราะ 2 ตัวนี้โดนแบนในข้อสอบ ปกติเวลาเช็ค SQL injection ผมจะใช้ statement ง่ายๆ แต่พอต้องมาเจาะระบบด้วยตัวเองจริงๆ โดยไม่มี automated tool ผมไปไม่เป็นเลย5555 กินเวลาไป 5-6 ชม. เพราะต้องไปเรียนรู้หน้างาน เน้น Union-based ส่วน Error-based กับ Time-based รู้ไว้ก็ดีครับ**

**ทิปที่ 5: เวลารัน netcat listening port ควรเปิด port 80 กับ 443 เพราะอะไรไม่เข้าใจเหมือนกันเครื่อง OffSec ไม่ว่าจะเป็น PG Practice หรือเครื่องซ้อมนอกจาก 2 port นี้ port อื่นแทบไม่ติดถ้าให้เดาน่าจะเป็นเพราะ firewall รับrequestผ่านแค่ port ที่เปิดหรือป่าว? และรัน powershell -ep bypass ทุกครั้งบางเครื่องสคริปไม่สามารถทำงานได้เพราะ Shell อยู่ในโหมด Restriction นั่นเอง**

**ทิปที่ 6: ใช้ [penelope](https://github.com/brightio/penelope) สำหรับ shell handler ตอน reverse shell จะทำให้ชีวิตคุณสบายขึ้นเยอะ555 (คิดซะว่ามันคือ netcat shell ที่เราไม่ต้องรัน3-4คอมแมนเพื่อให้ได้ full-interactive shell) วิธีการรันก็แค่ sudo ./penelope.py 80(หรือ sudo python3 penelope.py 80 ถ้าไม่ได้ chmod +x penelope.py) แค่นั้น easy peasy lemon squeezy!**

<h1>ตอนนี้รอ OffSec ตรวจรีพอตอยู่ 18 ตุลา</h1>


<h1>สุดท้ายนี้</h1>

ผมขอให้ทุกคนที่มีความฝันอยากจะเป็น Ethical Hacker จบไปได้งานทุกคนครับผมเข้าใจครับแต่ละคนมีแนวทางเป็นของตัวเองบางคนเริ่มจาก CTF บางคน self educating และบางคนมีโอกาศได้ไปทำ internship ท้อได้ครับแต่อย่ายอมแพ้ขอแค่ฝันให้ไกลไปให้ถึงแล้วลงมือทำทุกอย่างเป็นไปได้ครับเชื่อมันในศักยภาพตัวเองไม่มีอะไรเกินความสามารถครับผมไม่ได้เก่งถือว่าเรียนรู้ช้าด้วยซ้ำไปแต่ผมไม่ยอมแพ้ขอบคุณที่อ่านถึงตรงนี้ครับ! เจอกันใน Year Two ครับ!

![heh](https://y.yarn.co/c7df187c-febd-4d7d-ba5f-8f29b8696249_text.gif)






